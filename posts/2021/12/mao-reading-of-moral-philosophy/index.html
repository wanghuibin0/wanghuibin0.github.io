<!doctype html><html lang=zh-CN><head><meta charset=utf-8><meta name=viewport content="width=device-width,initial-scale=1"><meta name=robots content="noodp"><title>读《毛泽东关于“伦理学原理”的笔记》 - Hybert's blog</title><meta name=Description content="关于 LoveIt 主题"><meta property="og:title" content="读《毛泽东关于“伦理学原理”的笔记》">
<meta property="og:description" content="毛泽东早期文稿，记载了毛泽东在1912年至1920年期间所写文章以及笔记，也就是毛泽东从20岁到28岁期间文稿。昨日读之，窥得毛早期思想发展"><meta property="og:type" content="article"><meta property="og:url" content="https://wanghuibin0.github.io/posts/2021/12/mao-reading-of-moral-philosophy/"><meta property="og:image" content="https://wanghuibin0.github.io/logo.png"><meta property="article:section" content="posts"><meta property="article:published_time" content="2021-12-03T23:53:00+08:00"><meta property="article:modified_time" content="2023-10-06T00:10:12+08:00"><meta property="og:site_name" content="My cool site"><meta name=twitter:card content="summary_large_image"><meta name=twitter:image content="https://wanghuibin0.github.io/logo.png"><meta name=twitter:title content="读《毛泽东关于“伦理学原理”的笔记》"><meta name=twitter:description content="毛泽东早期文稿，记载了毛泽东在1912年至1920年期间所写文章以及笔记，也就是毛泽东从20岁到28岁期间文稿。昨日读之，窥得毛早期思想发展"><meta name=application-name content="LoveIt"><meta name=apple-mobile-web-app-title content="LoveIt"><meta name=theme-color content="#ffffff"><meta name=msapplication-TileColor content="#da532c"><link rel="shortcut icon" type=image/x-icon href=/favicon.ico><link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=apple-touch-icon sizes=180x180 href=/apple-touch-icon.png><link rel=mask-icon href=/safari-pinned-tab.svg color=#5bbad5><link rel=manifest href=/site.webmanifest><link rel=canonical href=https://wanghuibin0.github.io/posts/2021/12/mao-reading-of-moral-philosophy/><link rel=prev href=https://wanghuibin0.github.io/posts/2021/12/reading-maozedong-article/><link rel=next href=https://wanghuibin0.github.io/posts/2021/12/visit-jingshan-temple/><link rel=stylesheet href=/css/style.min.css><link rel=preload href=https://cdn.jsdelivr.net/npm/@fortawesome/fontawesome-free@6.1.1/css/all.min.css as=style onload='this.onload=null,this.rel="stylesheet"'><noscript><link rel=stylesheet href=https://cdn.jsdelivr.net/npm/@fortawesome/fontawesome-free@6.1.1/css/all.min.css></noscript><link rel=preload href=https://cdn.jsdelivr.net/npm/animate.css@4.1.1/animate.min.css as=style onload='this.onload=null,this.rel="stylesheet"'><noscript><link rel=stylesheet href=https://cdn.jsdelivr.net/npm/animate.css@4.1.1/animate.min.css></noscript><script type=application/ld+json>{"@context":"http://schema.org","@type":"BlogPosting","headline":"读《毛泽东关于“伦理学原理”的笔记》","inLanguage":"zh-CN","mainEntityOfPage":{"@type":"WebPage","@id":"https:\/\/wanghuibin0.github.io\/posts\/2021\/12\/mao-reading-of-moral-philosophy\/"},"image":["https:\/\/wanghuibin0.github.io\/images\/Apple-Devices-Preview.png"],"genre":"posts","keywords":"人物","wordcount":5335,"url":"https:\/\/wanghuibin0.github.io\/posts\/2021\/12\/mao-reading-of-moral-philosophy\/","datePublished":"2021-12-03T23:53:00+08:00","dateModified":"2023-10-06T00:10:12+08:00","license":"This work is licensed under a Creative Commons Attribution-NonCommercial 4.0 International License.","publisher":{"@type":"Organization","name":"hybert","logo":"https:\/\/wanghuibin0.github.io\/images\/avatar.jpg"},"author":{"@type":"Person","name":"hybert"},"description":""}</script></head><body data-header-desktop=fixed data-header-mobile=auto><script type=text/javascript>(window.localStorage&&localStorage.getItem("theme")?localStorage.getItem("theme")==="dark":"auto"==="auto"?window.matchMedia("(prefers-color-scheme: dark)").matches:"auto"==="dark")&&document.body.setAttribute("theme","dark")</script><div id=mask></div><div class=wrapper><header class=desktop id=header-desktop><div class=header-wrapper><div class=header-title><a href=/ title="Hybert's blog">子来子舆</a></div><div class=menu><div class=menu-inner><a class=menu-item href=/posts/>归档 </a><a class=menu-item href=/tags/>标签 </a><a class=menu-item href=/categories/>分类 </a><a class=menu-item href=/about/>关于 </a><a class=menu-item href=https://github.com/wanghuibin0 title=GitHub rel="noopener noreffer" target=_blank><i class='fab fa-github fa-fw'></i> </a><span class="menu-item delimiter"></span><a href=javascript:void(0); class="menu-item theme-switch" title=切换主题>
<i class="fas fa-adjust fa-fw" aria-hidden=true></i></a></div></div></div></header><header class=mobile id=header-mobile><div class=header-container><div class=header-wrapper><div class=header-title><a href=/ title="Hybert's blog">子来子舆</a></div><div class=menu-toggle id=menu-toggle-mobile><span></span><span></span><span></span></div></div><div class=menu id=menu-mobile><a class=menu-item href=/posts/ title>归档</a><a class=menu-item href=/tags/ title>标签</a><a class=menu-item href=/categories/ title>分类</a><a class=menu-item href=/about/ title>关于</a><a class=menu-item href=https://github.com/wanghuibin0 title=GitHub rel="noopener noreffer" target=_blank><i class='fab fa-github fa-fw'></i></a><a href=javascript:void(0); class="menu-item theme-switch" title=切换主题>
<i class="fas fa-adjust fa-fw" aria-hidden=true></i></a></div></div></header><main class=main><div class=container><div class=toc id=toc-auto><h2 class=toc-title>目录</h2><div class=toc-content id=toc-content-auto></div></div><article class="page single"><h1 class="single-title animate__animated animate__flipInX">读《毛泽东关于“伦理学原理”的笔记》</h1><div class=post-meta><div class=post-meta-line><span class=post-author><a href=/ title=Author rel=author class=author><i class="fas fa-user-circle fa-fw" aria-hidden=true></i>hybert</a></span>&nbsp;<span class=post-category>收录于 <a href=/categories/%E8%AF%BB%E4%B9%A6/><i class="far fa-folder fa-fw" aria-hidden=true></i>读书</a></span></div><div class=post-meta-line><i class="far fa-calendar-alt fa-fw" aria-hidden=true></i>&nbsp;<time datetime=2021-12-03>2021-12-03</time>&nbsp;<i class="fas fa-pencil-alt fa-fw" aria-hidden=true></i>&nbsp;约 5335 字&nbsp;
<i class="far fa-clock fa-fw" aria-hidden=true></i>&nbsp;预计阅读 11 分钟&nbsp;</div></div><div class="details toc" id=toc-static data-kept><div class="details-summary toc-title"><span>目录</span>
<span><i class="details-icon fas fa-angle-right" aria-hidden=true></i></span></div><div class="details-content toc-content" id=toc-content-static><nav id=TableOfContents><ul><li><a href=#毛读-伦理学原理-时的笔记>毛读《伦理学原理》时的笔记</a><ul><li><a href=#豆瓣网友的要点摘录如下>豆瓣网友的要点摘录如下：</a></li><li><a href=#我的摘录>我的摘录</a></li></ul></li><li><a href=#总结>总结</a></li></ul></nav></div></div><div class=content id=content><p>毛泽东早期文稿，记载了毛泽东在1912年至1920年期间所写文章以及笔记，也就是毛泽东从20岁到28岁期间文稿。昨日读之，窥得毛早期思想发展之脉络，略有所得。</p><h2 id=毛读-伦理学原理-时的笔记>毛读《伦理学原理》时的笔记</h2><h3 id=豆瓣网友的要点摘录如下>豆瓣网友的要点摘录如下：</h3><blockquote><ol><li>主观为安宁，客观为至善；内在为安宁，外现为至善。</li><li>本此自然道德所含之真理而发挥之，以论定各种行为之得失，是则道德哲学之本职也。道德哲学，亦犹卫生科学然。在举人类自昔习惯之行为，而为之指别其损益之所在，使人人得循是以为取舍。</li><li>于是人类之行为，变其纯任自然者，而益之以思虑，由无意识之道德，而进于有意识者，斯则道德哲学之赐也。</li><li>夫具足者何耶？盖谓人类之体魄及精神，其势力皆发展至高而无所歉然者也。</li><li>今日之刑法及警察，严明平正，一洗中世酷虐之习，诚可喜也。然缘是而谓中世何以不用是制，则误矣。且今日严明平正之制之所以有效，庸讵知非中世酷虐之制所致乎？</li><li>自由思想，自由生活，本人生第一之权利，而亦第一之义务也。</li><li>意志原始之形式，即无意识之冲动也。由无意识之冲动，而现于意识中，则为有意识之冲动。吾人若增其生活之动作，而有以餍其冲动，则快感随之。若障碍其动作，而逆其冲动，则不快之感随之。</li><li>感官之欲望，即冲动而伴以动作之模象者也。欲望之前提，为智力发展之一程度与夫意志及模象之交错，而欲望之餍足与障碍，则亦有快与不快之感随之。</li><li>吾人所见各人有大同之动作者，徒观其表耳。苟求其内情，则无一不具特性。夫内情者，人之本质也。其有特性也，正其所以为具足，而不得谓之缺陷。</li><li>离群索居诚哉不堪，然社会为人而设，非个人为社会而设也（毛）。</li><li>个人有无上之价值，百般之价值依个人而存，使无个人（或个体）则无宇宙，故谓个人之价值大于宇宙之价值可也。故凡有压抑个人、违背个性者，罪莫大焉（毛）。</li><li>此缘吾人有好变化、好奇之心，人不能有俄顷不变化者（毛）。</li><li>快感为渐达至善之征候，而持快乐论者，乃即以征候为正鹄（毛）。</li><li>快乐与痛苦，有不可离之关系，苦痛为避害之向导，其理甚明，然则快乐又宁非进取之导向耶？</li><li>甲有贵显之乐，而有患得患失之苦，其比例如何？乙有境遇之苦，而有思想自由之乐，其比例又如何？</li><li>此数句可证人类以惊奇为贵。惊奇者，人类之生涯也（毛）。</li><li>且吾人关于人生及人类之邪恶，尤常欲构为普通结论，以为镇静慰藉之资。例如为妻女所苦者，常欲为女子难养之说。著述而不为世所重者，常欲为世人不辨黑白之说。是故厌世主义者，彼之良药也。彼常因其胆液质之缺点，而生恶感，则以此药疗之，虽未能去其痼疾之根本，而时有轻损苦痛之效，如麻醉药焉。</li><li>人类贵重之性质，非自然之赐，而文明之效力也。吾人平心而观察之，勇敢、诚实、清洁、节制、正义、仁爱诸德，皆为后天之性质；而恐怖、虚伪、不洁、无节、粗野、利己，则转为野蛮人类之特色焉。</li><li>鸠之能翔于空中也，以有空气之抵抗，而彼乃以为苟无空气，则其翔也更自由，此康德所以讽人，使知悟性之动，必须经验实事者也。人之意思，不可无对象之抵抗，亦然。无抵抗则无动力，无障碍则无幸福，纯粹之幸福，为纯粹之真理然，有之者其惟神乎？在人类，则享幸福者必当有障碍若损害，犹之识真理者必当有蒙昧若谬误也。</li><li>然则不平等、不自由、大战争亦当与天地终古，永不能绝，世岂有纯粹之平等自由博爱者乎？有之，其惟仙境。然则唱大同之说者，岂非谬误之理想乎（毛）？</li><li>吾尝梦想人智平等，人类皆为圣人，则一切法治均可弃去，今亦知其决无此境矣（毛）。</li><li>此却有一疑问：吾人要此历史之名作甚，彼恶人得受恶名又有何不好（毛）？</li><li>是故思留名于千载者妄也，欣羡他人之留名者亦妄也（毛）。</li><li>吾人自欲遂行具足生活也，害恶之为多为少，除得尽除不尽，吾岂知之哉（毛）。</li><li>惟土石不死，然则人类将欲营土石之生活乎（毛）？</li><li>宇宙间非仅有人生一世界，人生以外之世界，必尚有各种焉。吾人于此人生之世界已种种经验之，正应脱离此世界而到别种世界去经验。。。。虽然，吾之意不如此焉。人类者生而有好奇之心，何独于此而不然？吾人不常遇各种之奇事而好之乎？死也者，亦吾有生以来一未尝经验之奇事也，何独不之好乎？大风卷海，波澜纵横，登舟者引以为壮，况生死之大波澜何独不知引以为壮乎！（毛）</li><li>国家如此，民族亦然，人类亦然。各世纪中，各民族起各种之大革命，时时涤旧，染而新之，皆生死成毁之大变化也。宇宙之毁也亦然。宇宙之毁决不终毁也，其毁于此者必成于彼无疑也，吾人甚盼望其毁，盖毁旧宇宙而新得宇宙，岂不愈于旧宇宙耶！（毛）</li><li>或谓人在历史中负有继往开来之责者，吾不信也。吾惟发展吾之一身，使吾内而思维、外而行事，皆达正鹄。吾死之后，置吾之身于历史之中，使后人见之，皆知吾确然有以自完。后人因吾之完满如此，亦自加吾以芳名，然而非吾之所喜悦，以其属之后来，非吾躬与之现实也（毛）。*</li><li>吾人并非建功业以遗后世，此功业自有足以利后世之性质存于其中云尔。吾之不灭也，亦吾本有此不灭之性质具于吾之身中云尔（毛）。*</li><li>要之，二者原为一物，吾人各种之动作，固处处须冲动，处处系冲动之所驱，良心之明，亦处处承认之。吾人之良心固未有不以食欲性欲之事为然者也。惟在一种时候及场所，乃有谏止冲动之举，如过度之食欲，过度之性欲是也。然则良心不过加以节制而已，并非反对也。其节制亦正所以完成冲动之本职也。故良心与冲动理应一致，乃调和的而非冲突的。自后天之训练习惯，矫枉过正，乃有不循自然与冲动反对之事，致使良心之本来与冲动同原，同为真的、自然的、实在的，变而为伪的、人为的、非实在的，此则矫枉过正之咎也（毛）。*</li><li>吾谓此等义务感情，只可于无意识界求之，只可于死界求之（毛）。</li><li>盖义务感情，虽可为去恶之作用，而大人君子，决非能以义务感情实现之者，大抵由活泼之地感情之冲动而陶铸之焉。</li><li>豪杰之士发展其所得于天之本性，伸张其本性中至伟至大之力，因以成其为豪杰焉。本性以外之一切外铄之事，如制裁束缚之类，彼者以其本性中至大之动力以排除之。此种之动力，乃至坚至真之实体，为成全其人格之源，即此书所谓自然之冲动，所谓性癖也。彼但计此动力发出之适宜与否，得当与否。适宜也，得当也，则保持之，否则，变更之，以迁于适宜与得当焉。此纯出自计，决非服从外来之道德律，与夫义务感情也。泡尔生所谓大人君子非能以义务感情实现，由活泼之地感情之冲动而陶铸之，岂不然哉，岂不然哉！（毛）*</li><li>此种语言在其起源确已合于客观界之事实，乃由种种之经验而来者也。由一人而论，从幼少之时，即童而习之，似为构成于先天者。从历史观之，则纯成乎经验，而非所谓先天直觉也（毛）。</li><li>道德者，非吾人能使无定，而彼本无定，且亦无时而定者也。</li><li>或人之说，必以道德律为出于神之命令，而后能实行而不唾弃，此奴隶之心理也。服从神而不服从己，己即神也，神以外尚有所谓神乎？吾研究良心之起源而知之，此问题已得于己矣，即当举其所得于己者而服从之。一切时空内百般之事物，其应服从，价值无有过于此所得于己者之大。吾人一生之活动服从自我之活动而已，宇宙间各物之活动，各物从服自我之活动而已。吾从前固主无我论，以为只有宇宙而无我。今知其不然。盖我即宇宙也，各除去我，即无宇宙。各我集合，即成宇宙，而各我又以我而存，苟无我何有各我哉。是故，宇宙间可尊者惟我也，可畏者惟我也，可服从者惟我也。我以外无可尊，有之亦由我推之；我以外无可畏，有之亦由我推之；我以外无可服从，有之亦由我推之也（毛）。</li><li>然则兼此二者乃所以遂其生活，则仍是利己主义也，以利他而达到遂其生活之目的，不过易其手段而已。持粹然之利他主义者，其毫无根据，所不待言。持粹然之利己主义者，亦但为理论，在此多数个体杂然活动之世界中，决不能实现。虽不能实现，虽无此事实，而其意则仍在是；人类生活之本意，仍在发达其个体也。为达此目的，乃求手段之奚择？择纯然利己之手段乎？初民及人之初生实择此手段，久之障碍甚多，乃舍此纯然利己而则人己兼利之手段，于是而人各遂其生矣。是故，吾人有时兼利他之手段者，仍以达到自利之目的也。</li><li>余未尝以著述家之责任自绳。如何而为人所喜，如何而于人有益，余所不顾也。余惟精进不已，务高尚余之人格，而表彰余所见到之真若善而已矣（歌德）。</li><li>故君子小人之别，在其所见之幸福高下如何，而人格之高下随之。盖观其所见幸福之价值，而得以定其最深之意向矣。</li><li>在文化之初期，人类爱群性最强，各人皆仅为民族若都市之一份子，而并无独立之人格，否则不足以自存。故如忠义、信实、勇敢诸道德，尤为往昔英雄时代所最重也。</li><li>幸福者，非道德之应报，而即道德也，是也。人苟不以道德为鹄的，徒以求祸畏罪之故而行之，则一旦外界之幸福不如其所期，将遂不免有天道无知之怨。</li><li>盖世之可畏可疾者，固未有过于矜伐而骄奢者也。幸福者衰亡之媒，其证据如此矣。而不幸之境遇，若失败，若坎坷，乃适以训练吾人，而使得强大纯粹之效果。</li><li>彼等以为神意者，神圣也，公正也，慈悲也，吾人当以己之意志实现之于客观者，以明神意，以当默示。此诚人类之纯粹至深邃之意向矣。</li><li>于是道德与宗教之关系可知矣，二者同出一源，即热望其意志之达于美满之域者是也。惟在道德则要求之，而在宗教则实行之。</li><li>人之择何等哲学也，视其人为何等人，信然。</li><li>凡人之解释现象也，无不符合于其意向，一切生活，各欲以其所亲爱所珍重者围绕之，则亦欲得其所视为高尚之世界观围绕之，以餍其心。</li><li>质而言之，万即一，变即常。我是极高之人，又是极卑之人（毛）。</li><li>意志者，即决定最后之原因，不被规定于他原因，而亦无所谓意志之原因。</li><li>思虑、疑惑、决断，人类之特质也。人类之行为，定于决断，而决断者，思虑之果也。</li><li>惟人类是等能力发展之程度，至为不齐。其全为动物冲动所左右，而不能抑制之者，为粗暴鄙野之人；其或全无此等冲动者，则又为枯寂酷薄之人，皆非中正之道。盖人类者，位于动物之实体及理性之实体之间者也。</li></ol></blockquote><h3 id=我的摘录>我的摘录</h3><p>以下摘录，取之以为最能表达毛氏思想者。</p><ul><li><p>我为万事万念之中心，故人恒以利我为主；利他由我而起点也，利他与我有关系也。众生一大我也，宇宙一大我也，何必讳言自利耶？然大我亦有发端，终以小我为先（悟前确实如此，未知悟后亦然否？）。</p></li><li><p>由利己推而广之，利众生，利宇宙，系由小真而大真。吾儒之说亦然，&ldquo;天地之道造端乎夫妇&rdquo;，&ldquo;先修身而后平天下&rdquo;，&ldquo;先亲亲而后仁民爱物&rdquo;。</p></li><li><p>圣人之学为己，为实现自我也。</p></li><li><p>何谓善？在客观世界为功利，在主观世界为动机。两者皆善，方可称之为善。</p></li><li><p>且为作用，且为正鹄，则无往而不乐。</p></li><li><p>大同世界不可信。治乱迭乘，平和与战伐相寻者，自然之例也。</p></li><li><p>变化攸忽，乃人性之所喜也。</p></li><li><p>吾尝梦想人智平等，人类皆为圣人，则一切法治均可弃去，今亦知其决无此境矣。（不一定，人人皆悟，则大同成。然而人人皆悟的希望渺茫啊！）</p></li><li><p>论事不论人。</p></li><li><p>正不能胜邪，乃是正尚未能胜邪，非一定不能也。邪之存在，所以动心忍性，增益其所不能，实现正鹄之垫脚石耳。</p></li><li><p>不问收获，只问耕耘。</p></li><li><p>吾与伦理学有二主张。一曰个人主义。一切之生活动作所以成全个人，一切之道德所以成全个人，表同情于他人，为他人谋幸福，非以为人，乃以为己。吾有此种爱人之心，即须完成之，如不完成即是于具足生活有缺，即是未达正鹄。释迦墨翟皆所以达其个人之正鹄也。一曰现实主义。以时间论，止见过去未来，本不见有现在。现实非此之谓，乃指吾之一生所团结之精神、物质在宇宙中之经历，吾人务须致力于现实者。如一种行为，此客观妥当之实事，所当尽力遂行；一种思想，此主观妥当之实事，所当尽力实现。吾只对于吾主观客观之现实者负责，非吾主观客观之现实者，吾概不负责焉。既往吾不知，未来吾不知，以与吾个人之现实无关也。或谓人在历史中负有继往开来之责者，吾不信也。吾惟发展吾之一身，使吾内而思维，外而行事，皆达正鹄。吾死之后，置吾之身于历史之中，使后人见之，皆知吾确然有以自完。后人因吾之圆满如此，亦自加吾以芳名，然而非吾之所喜悦，以其属之后来，非吾躬与之现实也。历史前之事亦然。吾取历史以其足以资吾发展现实之具足生活也。或谓吾人负有生殖之责任，吾亦不信，我自欲生殖也，我具足生活中有此一片段之生活，我自欲遂行也，向谁负责任？必依此二主义，乃可谓之真自由，乃可谓之真自完。</p></li><li><p>冲动既为自然，未有不能善生存发达者。自然者，真也，实在也。</p></li><li><p>冲动与良心两者原为一物。冲动自然发出，良心加以节制而已，并非反对之。其节制亦正所以完成冲动之本职也。</p></li><li><p>无论何种之书，都是述而不作，都是经验现象之总结。</p></li><li><p>豪杰圣人乃能尽其性者也。</p></li><li><p>浩然之气，集义所生。</p></li><li><p>发显即本体，本体即发显，合无数发显而为一大本体，由一大本体而分无数发显。人类者与本体有直接关系，而为其一部分，人类之意识，亦即与本体之意识相贯通，本体或名之曰神。</p></li><li><p>己即神也。</p></li><li><p>吾人惟有对于自己之义务，未有对于他人之义务。救人畏难，所以慰安吾心，而充分发展吾人精神之能力也。</p></li></ul><h2 id=总结>总结</h2><p>从毛氏笔记中，可以看出，早期毛氏受阳明心学影响极大。总体框架与心学同。其中超越心学框架者，乃所谓善之定义也。心学说主于天理则无往而不善，然而何谓天理？何谓人欲？实际操作中难以区别。毛氏则结合主观客观之说，认为功利与动机皆善方可谓之善。我则以未悟之视角，主张以大我之利为先，若不可决，则诉诸直觉。觉悟者或有另一光景，也未可知。然而吾以未悟之身，行未悟之事，义也，宜也。</p></div><div class=post-footer id=post-footer><div class=post-info><div class=post-info-line><div class=post-info-mod><span>更新于 2023-10-06&nbsp;<a class=git-hash href=https://github.com/dillonzq/LoveIt/commit/5816d5c0a0df7bb546c9d029ff7264c96745c619 target=_blank title="commit by hibert(fighter9010@gmail.com) 5816d5c0a0df7bb546c9d029ff7264c96745c619: update">
<i class="fas fa-hashtag fa-fw" aria-hidden=true></i>5816d5c</a></span></div></div><div class=post-info-line><div class=post-info-md><span><a class=link-to-markdown href=/posts/2021/12/mao-reading-of-moral-philosophy/index.md target=_blank>阅读原始文档</a></span></div><div class=post-info-share><span><link rel=stylesheet href=https://cdnjs.cloudflare.com/ajax/libs/social-share.js/1.0.16/css/share.min.css crossorigin=anonymous><script src=https://cdnjs.cloudflare.com/ajax/libs/social-share.js/1.0.16/js/social-share.min.js integrity="sha256-fGPu+icKh985TLPhO2v68U7i0CW0dE4kiR06RN4O6jo=" crossorigin=anonymous></script><div class=social-share data-sites=wechat,weibo,twitter,douban data-mobile-sites=wechat,weibo></div></span></div></div></div><div class=post-info-more><section class=post-tags><i class="fas fa-tags fa-fw" aria-hidden=true></i>&nbsp;<a href=/tags/%E4%BA%BA%E7%89%A9/>人物</a></section><section><span><a href=javascript:void(0); onclick=window.history.back()>返回</a></span>&nbsp;|&nbsp;<span><a href=/>主页</a></span></section></div><div class=post-nav><a href=/posts/2021/12/reading-maozedong-article/ class=prev rel=prev title=读《毛泽东早期文稿》><i class="fas fa-angle-left fa-fw" aria-hidden=true></i>读《毛泽东早期文稿》</a>
<a href=/posts/2021/12/visit-jingshan-temple/ class=next rel=next title=径山寺之行>径山寺之行<i class="fas fa-angle-right fa-fw" aria-hidden=true></i></a></div></div><div id=comments><div id=disqus_thread class=comment></div><noscript>Please enable JavaScript to view the comments powered by <a href=https://disqus.com/?ref_noscript>Disqus</a>.</noscript></div></article></div></main><footer class=footer><div class=footer-container><div class=footer-line>由 <a href=https://gohugo.io/ target=_blank rel="noopener noreffer" title="Hugo 0.120.4">Hugo</a> 强力驱动 | 主题 - <a href=https://github.com/dillonzq/LoveIt target=_blank rel="noopener noreffer" title="LoveIt 0.2.11"><i class="far fa-kiss-wink-heart fa-fw" aria-hidden=true></i> LoveIt</a></div><div class=footer-line itemscope itemtype=http://schema.org/CreativeWork><i class="far fa-copyright fa-fw" aria-hidden=true></i><span itemprop=copyrightYear>2021 - 2023</span><span class=author itemprop=copyrightHolder>&nbsp;<a href=/ target=_blank>hibert</a></span>&nbsp;|&nbsp;<span class=license><a rel="license external nofollow noopener noreffer" href=https://creativecommons.org/licenses/by-nc/4.0/ target=_blank>CC BY-NC 4.0</a></span></div><script async src=//busuanzi.ibruce.info/busuanzi/2.3/busuanzi.pure.mini.js></script><span id=busuanzi_container_site_pv><i class="fa fa-eye"></i> <span id=busuanzi_value_site_pv></span>
</span>|
<span id=busuanzi_container_site_uv><i class="fa fa-user"></i> <span id=busuanzi_value_site_uv></span></span></div></footer></div><div id=fixed-buttons><a href=# id=back-to-top class=fixed-button title=回到顶部><i class="fas fa-arrow-up fa-fw" aria-hidden=true></i>
</a><a href=# id=view-comments class=fixed-button title=查看评论><i class="fas fa-comment fa-fw" aria-hidden=true></i></a></div><script type=text/javascript src=https://CC.disqus.com/embed.js defer></script><script type=text/javascript src=https://cdn.jsdelivr.net/npm/lazysizes@5.3.2/lazysizes.min.js></script><script type=text/javascript src=https://cdn.jsdelivr.net/npm/clipboard@2.0.11/dist/clipboard.min.js></script><script type=text/javascript src=https://cdn.jsdelivr.net/npm/sharer.js@0.5.1/sharer.min.js></script><script type=text/javascript>window.config={code:{copyTitle:"复制到剪贴板",maxShownLines:-1},comment:{}}</script><script type=text/javascript src=/js/theme.min.js></script><script type=text/javascript>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","268304114",{anonymize_ip:!0})</script><script type=text/javascript src="https://www.googletagmanager.com/gtag/js?id=268304114" async></script></body></html>