# 读《毛泽东关于“伦理学原理”的笔记》


毛泽东早期文稿，记载了毛泽东在1912年至1920年期间所写文章以及笔记，也就是毛泽东从20岁到28岁期间文稿。昨日读之，窥得毛早期思想发展之脉络，略有所得。


## 毛读《伦理学原理》时的笔记 {#毛读-伦理学原理-时的笔记}


### 豆瓣网友的要点摘录如下： {#豆瓣网友的要点摘录如下}

> 1.  主观为安宁，客观为至善；内在为安宁，外现为至善。
> 2.  本此自然道德所含之真理而发挥之，以论定各种行为之得失，是则道德哲学之本职也。道德哲学，亦犹卫生科学然。在举人类自昔习惯之行为，而为之指别其损益之所在，使人人得循是以为取舍。
> 3.  于是人类之行为，变其纯任自然者，而益之以思虑，由无意识之道德，而进于有意识者，斯则道德哲学之赐也。
> 4.  夫具足者何耶？盖谓人类之体魄及精神，其势力皆发展至高而无所歉然者也。
> 5.  今日之刑法及警察，严明平正，一洗中世酷虐之习，诚可喜也。然缘是而谓中世何以不用是制，则误矣。且今日严明平正之制之所以有效，庸讵知非中世酷虐之制所致乎？
> 6.  自由思想，自由生活，本人生第一之权利，而亦第一之义务也。
> 7.  意志原始之形式，即无意识之冲动也。由无意识之冲动，而现于意识中，则为有意识之冲动。吾人若增其生活之动作，而有以餍其冲动，则快感随之。若障碍其动作，而逆其冲动，则不快之感随之。
> 8.  感官之欲望，即冲动而伴以动作之模象者也。欲望之前提，为智力发展之一程度与夫意志及模象之交错，而欲望之餍足与障碍，则亦有快与不快之感随之。
> 9.  吾人所见各人有大同之动作者，徒观其表耳。苟求其内情，则无一不具特性。夫内情者，人之本质也。其有特性也，正其所以为具足，而不得谓之缺陷。
> 10. 离群索居诚哉不堪，然社会为人而设，非个人为社会而设也（毛）。
> 11. 个人有无上之价值，百般之价值依个人而存，使无个人（或个体）则无宇宙，故谓个人之价值大于宇宙之价值可也。故凡有压抑个人、违背个性者，罪莫大焉（毛）。
> 12. 此缘吾人有好变化、好奇之心，人不能有俄顷不变化者（毛）。
> 13. 快感为渐达至善之征候，而持快乐论者，乃即以征候为正鹄（毛）。
> 14. 快乐与痛苦，有不可离之关系，苦痛为避害之向导，其理甚明，然则快乐又宁非进取之导向耶？
> 15. 甲有贵显之乐，而有患得患失之苦，其比例如何？乙有境遇之苦，而有思想自由之乐，其比例又如何？
> 16. 此数句可证人类以惊奇为贵。惊奇者，人类之生涯也（毛）。
> 17. 且吾人关于人生及人类之邪恶，尤常欲构为普通结论，以为镇静慰藉之资。例如为妻女所苦者，常欲为女子难养之说。著述而不为世所重者，常欲为世人不辨黑白之说。是故厌世主义者，彼之良药也。彼常因其胆液质之缺点，而生恶感，则以此药疗之，虽未能去其痼疾之根本，而时有轻损苦痛之效，如麻醉药焉。
> 18. 人类贵重之性质，非自然之赐，而文明之效力也。吾人平心而观察之，勇敢、诚实、清洁、节制、正义、仁爱诸德，皆为后天之性质；而恐怖、虚伪、不洁、无节、粗野、利己，则转为野蛮人类之特色焉。
> 19. 鸠之能翔于空中也，以有空气之抵抗，而彼乃以为苟无空气，则其翔也更自由，此康德所以讽人，使知悟性之动，必须经验实事者也。人之意思，不可无对象之抵抗，亦然。无抵抗则无动力，无障碍则无幸福，纯粹之幸福，为纯粹之真理然，有之者其惟神乎？在人类，则享幸福者必当有障碍若损害，犹之识真理者必当有蒙昧若谬误也。
> 20. 然则不平等、不自由、大战争亦当与天地终古，永不能绝，世岂有纯粹之平等自由博爱者乎？有之，其惟仙境。然则唱大同之说者，岂非谬误之理想乎（毛）？
> 21. 吾尝梦想人智平等，人类皆为圣人，则一切法治均可弃去，今亦知其决无此境矣（毛）。
> 22. 此却有一疑问：吾人要此历史之名作甚，彼恶人得受恶名又有何不好（毛）？
> 23. 是故思留名于千载者妄也，欣羡他人之留名者亦妄也（毛）。
> 24. 吾人自欲遂行具足生活也，害恶之为多为少，除得尽除不尽，吾岂知之哉（毛）。
> 25. 惟土石不死，然则人类将欲营土石之生活乎（毛）？
> 26. 宇宙间非仅有人生一世界，人生以外之世界，必尚有各种焉。吾人于此人生之世界已种种经验之，正应脱离此世界而到别种世界去经验。。。。虽然，吾之意不如此焉。人类者生而有好奇之心，何独于此而不然？吾人不常遇各种之奇事而好之乎？死也者，亦吾有生以来一未尝经验之奇事也，何独不之好乎？大风卷海，波澜纵横，登舟者引以为壮，况生死之大波澜何独不知引以为壮乎！（毛）
> 27. 国家如此，民族亦然，人类亦然。各世纪中，各民族起各种之大革命，时时涤旧，染而新之，皆生死成毁之大变化也。宇宙之毁也亦然。宇宙之毁决不终毁也，其毁于此者必成于彼无疑也，吾人甚盼望其毁，盖毁旧宇宙而新得宇宙，岂不愈于旧宇宙耶！（毛）
> 28. 或谓人在历史中负有继往开来之责者，吾不信也。吾惟发展吾之一身，使吾内而思维、外而行事，皆达正鹄。吾死之后，置吾之身于历史之中，使后人见之，皆知吾确然有以自完。后人因吾之完满如此，亦自加吾以芳名，然而非吾之所喜悦，以其属之后来，非吾躬与之现实也（毛）。\*
> 29. 吾人并非建功业以遗后世，此功业自有足以利后世之性质存于其中云尔。吾之不灭也，亦吾本有此不灭之性质具于吾之身中云尔（毛）。\*
> 30. 要之，二者原为一物，吾人各种之动作，固处处须冲动，处处系冲动之所驱，良心之明，亦处处承认之。吾人之良心固未有不以食欲性欲之事为然者也。惟在一种时候及场所，乃有谏止冲动之举，如过度之食欲，过度之性欲是也。然则良心不过加以节制而已，并非反对也。其节制亦正所以完成冲动之本职也。故良心与冲动理应一致，乃调和的而非冲突的。自后天之训练习惯，矫枉过正，乃有不循自然与冲动反对之事，致使良心之本来与冲动同原，同为真的、自然的、实在的，变而为伪的、人为的、非实在的，此则矫枉过正之咎也（毛）。\*
> 31. 吾谓此等义务感情，只可于无意识界求之，只可于死界求之（毛）。
> 32. 盖义务感情，虽可为去恶之作用，而大人君子，决非能以义务感情实现之者，大抵由活泼之地感情之冲动而陶铸之焉。
> 33. 豪杰之士发展其所得于天之本性，伸张其本性中至伟至大之力，因以成其为豪杰焉。本性以外之一切外铄之事，如制裁束缚之类，彼者以其本性中至大之动力以排除之。此种之动力，乃至坚至真之实体，为成全其人格之源，即此书所谓自然之冲动，所谓性癖也。彼但计此动力发出之适宜与否，得当与否。适宜也，得当也，则保持之，否则，变更之，以迁于适宜与得当焉。此纯出自计，决非服从外来之道德律，与夫义务感情也。泡尔生所谓大人君子非能以义务感情实现，由活泼之地感情之冲动而陶铸之，岂不然哉，岂不然哉！（毛）\*
> 34. 此种语言在其起源确已合于客观界之事实，乃由种种之经验而来者也。由一人而论，从幼少之时，即童而习之，似为构成于先天者。从历史观之，则纯成乎经验，而非所谓先天直觉也（毛）。
> 35. 道德者，非吾人能使无定，而彼本无定，且亦无时而定者也。
> 36. 或人之说，必以道德律为出于神之命令，而后能实行而不唾弃，此奴隶之心理也。服从神而不服从己，己即神也，神以外尚有所谓神乎？吾研究良心之起源而知之，此问题已得于己矣，即当举其所得于己者而服从之。一切时空内百般之事物，其应服从，价值无有过于此所得于己者之大。吾人一生之活动服从自我之活动而已，宇宙间各物之活动，各物从服自我之活动而已。吾从前固主无我论，以为只有宇宙而无我。今知其不然。盖我即宇宙也，各除去我，即无宇宙。各我集合，即成宇宙，而各我又以我而存，苟无我何有各我哉。是故，宇宙间可尊者惟我也，可畏者惟我也，可服从者惟我也。我以外无可尊，有之亦由我推之；我以外无可畏，有之亦由我推之；我以外无可服从，有之亦由我推之也（毛）。
> 37. 然则兼此二者乃所以遂其生活，则仍是利己主义也，以利他而达到遂其生活之目的，不过易其手段而已。持粹然之利他主义者，其毫无根据，所不待言。持粹然之利己主义者，亦但为理论，在此多数个体杂然活动之世界中，决不能实现。虽不能实现，虽无此事实，而其意则仍在是；人类生活之本意，仍在发达其个体也。为达此目的，乃求手段之奚择？择纯然利己之手段乎？初民及人之初生实择此手段，久之障碍甚多，乃舍此纯然利己而则人己兼利之手段，于是而人各遂其生矣。是故，吾人有时兼利他之手段者，仍以达到自利之目的也。
> 38. 余未尝以著述家之责任自绳。如何而为人所喜，如何而于人有益，余所不顾也。余惟精进不已，务高尚余之人格，而表彰余所见到之真若善而已矣（歌德）。
> 39. 故君子小人之别，在其所见之幸福高下如何，而人格之高下随之。盖观其所见幸福之价值，而得以定其最深之意向矣。
> 40. 在文化之初期，人类爱群性最强，各人皆仅为民族若都市之一份子，而并无独立之人格，否则不足以自存。故如忠义、信实、勇敢诸道德，尤为往昔英雄时代所最重也。
> 41. 幸福者，非道德之应报，而即道德也，是也。人苟不以道德为鹄的，徒以求祸畏罪之故而行之，则一旦外界之幸福不如其所期，将遂不免有天道无知之怨。
> 42. 盖世之可畏可疾者，固未有过于矜伐而骄奢者也。幸福者衰亡之媒，其证据如此矣。而不幸之境遇，若失败，若坎坷，乃适以训练吾人，而使得强大纯粹之效果。
> 43. 彼等以为神意者，神圣也，公正也，慈悲也，吾人当以己之意志实现之于客观者，以明神意，以当默示。此诚人类之纯粹至深邃之意向矣。
> 44. 于是道德与宗教之关系可知矣，二者同出一源，即热望其意志之达于美满之域者是也。惟在道德则要求之，而在宗教则实行之。
> 45. 人之择何等哲学也，视其人为何等人，信然。
> 46. 凡人之解释现象也，无不符合于其意向，一切生活，各欲以其所亲爱所珍重者围绕之，则亦欲得其所视为高尚之世界观围绕之，以餍其心。
> 47. 质而言之，万即一，变即常。我是极高之人，又是极卑之人（毛）。
> 48. 意志者，即决定最后之原因，不被规定于他原因，而亦无所谓意志之原因。
> 49. 思虑、疑惑、决断，人类之特质也。人类之行为，定于决断，而决断者，思虑之果也。
> 50. 惟人类是等能力发展之程度，至为不齐。其全为动物冲动所左右，而不能抑制之者，为粗暴鄙野之人；其或全无此等冲动者，则又为枯寂酷薄之人，皆非中正之道。盖人类者，位于动物之实体及理性之实体之间者也。


### 我的摘录 {#我的摘录}

以下摘录，取之以为最能表达毛氏思想者。

-   我为万事万念之中心，故人恒以利我为主；利他由我而起点也，利他与我有关系也。众生一大我也，宇宙一大我也，何必讳言自利耶？然大我亦有发端，终以小我为先（悟前确实如此，未知悟后亦然否？）。

-   由利己推而广之，利众生，利宇宙，系由小真而大真。吾儒之说亦然，"天地之道造端乎夫妇"，"先修身而后平天下"，"先亲亲而后仁民爱物"。

-   圣人之学为己，为实现自我也。

-   何谓善？在客观世界为功利，在主观世界为动机。两者皆善，方可称之为善。

-   且为作用，且为正鹄，则无往而不乐。

-   大同世界不可信。治乱迭乘，平和与战伐相寻者，自然之例也。

-   变化攸忽，乃人性之所喜也。

-   吾尝梦想人智平等，人类皆为圣人，则一切法治均可弃去，今亦知其决无此境矣。（不一定，人人皆悟，则大同成。然而人人皆悟的希望渺茫啊！）

-   论事不论人。

-   正不能胜邪，乃是正尚未能胜邪，非一定不能也。邪之存在，所以动心忍性，增益其所不能，实现正鹄之垫脚石耳。

-   不问收获，只问耕耘。

-   吾与伦理学有二主张。一曰个人主义。一切之生活动作所以成全个人，一切之道德所以成全个人，表同情于他人，为他人谋幸福，非以为人，乃以为己。吾有此种爱人之心，即须完成之，如不完成即是于具足生活有缺，即是未达正鹄。释迦墨翟皆所以达其个人之正鹄也。一曰现实主义。以时间论，止见过去未来，本不见有现在。现实非此之谓，乃指吾之一生所团结之精神、物质在宇宙中之经历，吾人务须致力于现实者。如一种行为，此客观妥当之实事，所当尽力遂行；一种思想，此主观妥当之实事，所当尽力实现。吾只对于吾主观客观之现实者负责，非吾主观客观之现实者，吾概不负责焉。既往吾不知，未来吾不知，以与吾个人之现实无关也。或谓人在历史中负有继往开来之责者，吾不信也。吾惟发展吾之一身，使吾内而思维，外而行事，皆达正鹄。吾死之后，置吾之身于历史之中，使后人见之，皆知吾确然有以自完。后人因吾之圆满如此，亦自加吾以芳名，然而非吾之所喜悦，以其属之后来，非吾躬与之现实也。历史前之事亦然。吾取历史以其足以资吾发展现实之具足生活也。或谓吾人负有生殖之责任，吾亦不信，我自欲生殖也，我具足生活中有此一片段之生活，我自欲遂行也，向谁负责任？必依此二主义，乃可谓之真自由，乃可谓之真自完。

-   冲动既为自然，未有不能善生存发达者。自然者，真也，实在也。

-   冲动与良心两者原为一物。冲动自然发出，良心加以节制而已，并非反对之。其节制亦正所以完成冲动之本职也。

-   无论何种之书，都是述而不作，都是经验现象之总结。

-   豪杰圣人乃能尽其性者也。

-   浩然之气，集义所生。

-   发显即本体，本体即发显，合无数发显而为一大本体，由一大本体而分无数发显。人类者与本体有直接关系，而为其一部分，人类之意识，亦即与本体之意识相贯通，本体或名之曰神。

-   己即神也。

-   吾人惟有对于自己之义务，未有对于他人之义务。救人畏难，所以慰安吾心，而充分发展吾人精神之能力也。


## 总结 {#总结}

从毛氏笔记中，可以看出，早期毛氏受阳明心学影响极大。总体框架与心学同。其中超越心学框架者，乃所谓善之定义也。心学说主于天理则无往而不善，然而何谓天理？何谓人欲？实际操作中难以区别。毛氏则结合主观客观之说，认为功利与动机皆善方可谓之善。我则以未悟之视角，主张以大我之利为先，若不可决，则诉诸直觉。觉悟者或有另一光景，也未可知。然而吾以未悟之身，行未悟之事，义也，宜也。

